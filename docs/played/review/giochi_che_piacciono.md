---
title: giochi_che_piacciono
date: 2020-02-29
updated: 2023-10-19
subtitle: ""
category: giochiamo
featured: false
tags: []
---

già.. a chi non piace giocare, direte?

ma quante famiglie dopo cena intavolano un gioco da tavola o si mettono a giocare tutti insieme ad un videogioco?

quanti ragazzi si ritrovano a giocare in 8 a battaglia navale o decifrare codici segreti o scavare tunnels sotterranei alla ricerca di pepite d'oro?

questi giochi nella foto sono solo alcuni di quelli che tutte le settimane intavoliamo, e hanno una caratteristica comune: PIACCIONO TUTTI

li scelgo con particolare cura: abbiano un tema o ambientazione coinvolgente, siano abbastanza facili da imparare a giocare (che non significa che poi siano anche facili da giocare bene), si possa giocarci in tanti!, le partite siano corte (30/45min massimo), siano divertenti da giocare anche con i genitori..

perché è bello che i ragazzi giochino tra loro.. ma quando si riesce a far giocare insieme diverse generazioni, genitori e figli, bambini e universitari, nasce il bello.

in Captain Sonar ad esempio ci si divide in due squadre per una battaglia tra sommergibili dove i giocatori hanno 4 ruoli: il Capitano che decide gli spostamenti, il Primo Ufficiale che gestisce i Sistemi (droni, siluri, mine, stealth..), l'Ingegnere che mantiene in funzione il tutto e l'addetto al Sonar che cerca di mappare la posizione degli avversari.. il tutto in tempo reale!

in **Decrypto** le due squadre devono passarsi dei codici segreti senza essere intercettate dagli avversari, il tutto trovando parole sinonimi o locuzioni sempre diverse... all'inizio sembra complicato ma appena si prende la mano è geniale (è di fatto un gioco pluri premiato)

in **Saboteur** siamo tutti nani, ma alcuni sono "sabotatori" segreti che devono impedire agli altri di trovare le gemme scavando dei tunnel sotterranei.. davvero coinvolgente perché è tutto un gioco di squadra e controsquadra, cercando di capire chi va e dove.. e alla fine vince una delle due squadre.. ma su più turni puoi cambiare squadra!

in sintesi: i giochi da tavolo stanno tornando sulle nostre tavole permettendoci di divertirsi in modo nuovo, imparare molte nuove "soft skills" (comunicazione, cooperazione, pensiero logico e critico...), stare insieme

sapete che ormai noi da 6 mesi abbiamo l'appuntamento fisso del [PlayFriday](../../2042/lab/play-friday.md), dove appunto ci si trova a giocare con gli amici del quartiere (per fortuna abbiamo una bella Casa del Popolo), ma questi nuovi giochi vanno molto più in là... e spero di avervi solleticato la curiosità!
