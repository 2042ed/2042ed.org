---
title: M5 - Impariamo CoSpaces
date: 2023-09-01
updated: 2023-11-07
type: 
categories: []
tags: []
description: ""
permalink: 
rating: 
publish: false
---

introduzione allo strumento CoSpaces e risorse di apprendimento
## Cosa è CoSpaces

![CoSpaces Edu - Make AR & VR in the classroom](https://www.youtube.com/watch?v=zUR9i60zLo8)

CoSpaces Edu è uno strumento di creazione che consente a insegnanti e studenti di creare esperienze interattive in 3D, in Realtà Aumentata e Virtuale. E' uno strumento versatile perché è accessibile praticamente su tutti i dispositivi moderni: qualsiasi computer, tablet, smartphone, Chromebook, computer desktop e alcuni dispositivi VR.

Gli studenti possono costruire facilmente in 3D con strumenti di creazione drag-and-drop. Possono aggiungere movimenti e interazioni ai loro progetti con la **programmazione a blocchi**, lo scripting avanzato e python. Le creazioni possono poi essere esplorate in realtà virtuale, realtà aumentata e con un Merge Cube. 
Per gli insegnanti, CoSpaces Edu offre facili strumenti di gestione delle classi, inoltre possono anche impostare i compiti di CoSpaces Edu per gli studenti, che possono lavorare individualmente o in gruppo per favorire la collaborazione.
## In classe

CoSpaces Edu è adattabile a quasi tutte le materie e a tutti i gradi di scuola e offre una galleria di CoSpaces creati dagli utenti, Lessons Plan e risorse per iniziare.

Usato in classe, permette attività con molteplici benefici, sviluppando
- creatività
- competenze digitali
- pensiero critico
- comunicazione e collaborazione
- coding
- design thinking

## Come iniziare

### 1. Registrare un Account

Dal sito web di CoSpaces ([https://cospaces.io/](https://cospaces.io/)) creare un account gratuito.

Un account gratuito permette di poter creare e gestire una piccola classe di 30 studenti, a vita, ma con funzioni un po' limitate. Diciamo che può andare per delle semplici attività e dimostrazioni.

Se si deciderà di usare CoSpaces converrà passare alla versione Pro, che comunque ha un costo accessibile (circa 50 € / anno + 7€ a studente) per anno. Quindi una classe di 30 costa circa 250 euro / anno.

Un vantaggio è che una volta creati i progetti con le funzionalità della Pro, se non si paga e si torna alla gratuita, non si perde niente!

Un insegnante che crea una classe, condividerà un codice di 5 cifre agli studenti, che non potranno registrarsi facilmente da https://edu.cospaces.io/Auth/Signup , studente e inserendo il codice

### 2. Guardare la galleria di progetti realizzati

Alla pagina [https://edu.cospaces.io/](https://edu.cospaces.io/) ci sono centinaia di progetti, già divisi per temi. Conviene giocarne un po' per farsi un'idea del potenziale, della creatività, per farsi ispirare.

Molti di essi sono "**remixabili**", ovvero copiabili nel proprio spazio di lavoro per vedere come sono fatti, modificarli e ripubblicarli. E' una delle funzionalità più importante di tutti i nuovi sistemi di sviluppo collaborativo.

## Tutorial

Ci sono dozzine di ottimi video tutorial su youtube, non ne aggiungiamo altri.
Consigliamo di seguire questo

![Beginner tutorial](https://www.youtube.com/watch?v=2WWCnNjeMzM)

e qui ci sono due playlist di pillole video per approfondire: una per gli studenti e una per gli insegnanti
- [Playlist Discover CoSpaces Edu - Digital content creation for kids](https://www.youtube.com/playlist?list=PLwVby6khJkrrQaXb6P9DmdfB-gNFNimd-)
- [Playlist Teacher resources - CoSpaces Edu in the classroom](https://www.youtube.com/playlist?list=PLwVby6khJkrpKuEz7e1MFRTfgHmrhAVlq)


## Hour of Code
Questi sono dei semplicissimi tutorial interattivi: non serve neanche l'account CoSpaces pere farli.

https://www.cospaces.io/pirate-plunder

## Documentazione

Non c'è molta documentazione della piattaforma, perché è molto semplice.

Il manuale più avanzato che c'è è "The official Pro guide" (https://www.cospaces.io/pro-training) che è di poche pagine!

L'unica documentazione tecnica è quella riguardante le funzioni dei CoBlocks / Linguaggio di programmazione (vedere CoBlocks reference guide). Da dentro l'editor si possono poi accedere a risorse più avanzate nel caso si programmi in Javascript / Python.

Consigliamo di fare il **corso "ufficiale"** di introduzione per gli educatori: sono 25 minuti di video e rilascia un piccolo certificato: https://cospaces-edu.teachable.com/p/cospaces-edu-course

Uno dei valori aggiunti di CoSpaces sono una serie di "Lessons Plan", ovvero attività da svolgere in classe: https://www.cospaces.io/lesson-plans

## Idee
Qui ci sono alcune idee di progetti realizzati in classe con CoSpaces:
https://blog.cospaces.io/cospaces-project-ideas-b9b671b2bd68

Altre idee, con tanto di lessons plan, sono nel forum ufficiale di CoSpaces, nella sezione "Lessons Plan & Instructions": https://forum.edu.cospaces.io/c/lesson-plans-instructions/12


Dove si possono trovare ottimi esempi ben documentati, come:
**i luoghi de "I Promessi Sposi"**
https://sites.google.com/view/iluoghimanzoniani/photo-gallery

o questa gallerie di "scuola ideale" create da studenti della scuola media:
https://sites.google.com/icscuolabalzico.edu.it/thewinneris/final-products
