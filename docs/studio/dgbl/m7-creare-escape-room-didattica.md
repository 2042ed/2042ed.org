---
title: M7 - Creiamo una Escape Room Didattica
date: 2023-09-01
updated: 2024-03-23
type: 
categories: []
tags: [workshop, gamedesign]
description: ""
permalink: 
rating: 
publish: false
---

![](https://lh3.googleusercontent.com/sU2BUHShMFo9FKr1SIkDQUZtBPj2cTZmS4yYxeJJv9q8FgH7CZvcNhSCucAkMGm-G6RwXt3L3RANRrIIIwPEOMQaUz-LCkidBaPU19pGErDCsWei07IhzIBNn9ltBLfM_tw6L406iydFcOlqReBkZSw)

## Cosa è una Escape Room

> Una escape room è una o una serie di stanze dove i giocatori sono chiusi dentro e per uscire devono risolvere una serie di enigmi, sfide e indovinelli entro un limite di tempo prestabilito.

**Può essere un'esperienza educativa?**

Le Escape Room (ER) stanno emergendo come un nuovo tipo di attività progettata per migliorare l'apprendimento degli studenti e le competenze del XXI secolo nei programmi di istruzione primaria, secondaria, superiore e di sviluppo professionale.

Una escape room educativa (EER) può essere definita come un metodo didattico che richiede agli studenti di partecipare a attività collaborative e divertenti esplicitamente progettate per l'acquisizione di conoscenze specifiche, lo sviluppo di abilità o il cambiamento comportamentale in modo che possano raggiungere un obiettivo specifico (ad esempio, i partecipanti devono fuggire da una stanza fisica o virtuale, risolvere un mistero, trovare un oggetto nascosto, prevenire un disastro, entrare in una cassaforte, ecc.) risolvendo **enigmi collegati a obiettivi di apprendimento inequivocabili** in un periodo di tempo limitato.

Ogni Escape Room ha un proprio **contesto narrativo** che definisce una ambientazione e coinvolge i giocatori all’interno di una storia, dove  assumono **un ruolo e una missione**. L’ambientazione può portare i giocatori in un luogo di fantasia o indietro nel tempo, nella casa di qualche personaggio storico oppure evocare una fiaba o un film.

Negli ultimi anni le escape room sono diventate molto popolari. Nate come esperienze fisiche, ci sono oggi moltissime escape room digitali, libri e giochi da tavolo.

**Cosa rende una Escape Room tanto coinvolgente?**
1. il fatto di sentirsi parte di un'avventura
2. la possibilità di sentirsi eroici
3. l’opportunità di confrontarsi con una prova impegnativa
4. la possibilità di lavorare in squadra e sentirsi parte di parte di una missione

Fattori chiavi per il successo di una ER sono:
1. **accoglienza**: sentirsi a proprio agio quando si entra.
2. **ambientazione**: la cura dei dettagli e lo studio del contesto rendono l’immersione nell’avventura più diretta ed immediata;
3. **storia**: è fondamentale che la missione sia chiara e sia tale da motivare il team a mettercela tutta!

Nel mondo dell’educazione sono uno strumento molto semplice ed efficace perché si avvicinano molto alla metafora di un compito/esame, dove lo studente deve studiare e fare ricerca usando tutti i mezzi possibili, dai libri a internet, per ottenere conoscenze utili da usare con l’attenzione, la creatività, la deduzione e la sperimentazione che sono proprie dei giochi.

Quindi sono **ottimi strumenti che uniscono educazione e intrattenimento**!

In questo modulo racconteremo tutto quello che c'è da sapere sulle escape room didattiche e daremo indicazioni su come progettarne una da usare in classe.
## Caratteristiche generali

Ecco alcune caratteristiche comuni delle escape room:

### Uno spazio chiuso
E' implicito che lo spazio di azione deve essere chiuso o circoscritto, dato che la missione del gioco è uscirne, aprendo un portale che ne definisce la fine.
### Tema, Storia e Contesto
Il tema contribuisce a creare l'atmosfera e la trama dell'esperienza, e quindi anche l'estetica

- un contesto contemporaneo e realistico, come ad esempio una stanza d’albergo, un aereo, lo studio di un fotografo…
- un contesto fiabesco, fantasy, horror o mistery, come ad esempio il mondo di Alice nel paese delle meraviglie o un’ambientazione
- un contesto ispirato a film e/o personaggi letterari famosi o leggendari, come ad esempio la casa di Dracula in Transilvania, lo studio di Indiana Jones o il mondo di Jumanji;
- un contesto storico, come ad esempio l’antico Egitto, una casa medievale un vecchio aereo della Seconda Guerra Mondiale

Può variare da una simulazione di prigione a un laboratorio scientifico, da un misterioso castello a una stazione spaziale futuristica.
Qui sta alla creatività e al tipo di esperienza che si vuol far vivere

### Atmosfera
Affinché i giocatori si sentano il più possibile immersi nell'esperienza, è bene curare al massimo l'estetica, i dettagli, i suoni, eventuale colonna sonora.
L'atmosfera potrebbe cambiare con il passare del tempo o passando ad altri ambienti.

Nell'ambiente ci potrebbero essere anche altri personaggi, reali o di fantasia, che danno indizi
### Sfide e enigmi
All'interno della stanza ci sono una serie di sfide, enigmi e puzzle che i partecipanti devono risolvere. Queste sfide possono essere di natura logica, matematica, visiva o basata sulla narrazione. Ne elencheremo dopo le diverse tipologie, ma in linea di massima possono essere categorizzati come:
1. cognitivi, che fanno uso delle capacità di pensiero e logica dei giocatori
2. fisici, che richiedono movimenti del corpo o la manipolazione di oggetti per superare una sfida
3. meta-puzzle, ovvero enigmi che combinano risultati dai puzzle precedenti e sono spesso collegati alla narrazione in punti chiave del gameplay.

I puzzle comuni includono lo sblocco di lucchetti con chiavi e combinazioni, l'assemblaggio di pezzi fisici, la rivelazione di testo nascosto che reagisce alla luce o al calore, l'interpretazione di complessi cifrari nascosti nel testo, l'abbinamento di lucchetti direzionali con indizi direzionali dalle mappe, il conteggio di oggetti, il posizionamento di fogli trasparenti uno sopra l'altro e la loro rotazione finché non si allineano per formare lettere, il navigare in labirinti, la ricerca di oggetti fisici o l'identificazione di pattern.

Aggiungiamo che alcuni elementi potrebbero essere **distrattori**, falsi indizi, elementi di disturbo.

I giocatori devono rimanere concentrati e attenti su ciò che è il contesto del gioco.
### Tempo limite
Gli sfidanti hanno un tempo limitato (dai 15 ai 60 minuti) per completare tutti gli enigmi e uscire dalla stanza. Il conto alla rovescia del tempo crea un elemento di urgenza e suspense.
E' interessante dare una spiegazione di questo conto alla rovescia: cosa succede allo scadere?

### Flusso

![](img_workshop/escape-flussi.jpg)

Lineare o non-lineare?

Lineare è è più semplice, ideale per i più piccoli.
Non-lineare necessita maggiore memoria ed elasticità mentale.
E' importante che gli enigmi siano di difficoltà crescente
### Indizi
Bisogna fornire indizi o suggerimenti che possono aiutare a risolvere gli enigmi più difficili. Tuttavia, spetta agli sfidanti utilizzare questi indizi in modo strategico.
### Collaborazione di gruppo
Se non fatta individualmente, le escape room promuovono la collaborazione tra i partecipanti. Ogni membro del gruppo può portare competenze diverse e prospettive uniche per risolvere gli enigmi.
### Divertimento
Le escape room sono progettate per essere divertenti ed emozionanti. La sensazione di successo quando si risolvono gli enigmi e si "sfugge" dalla stanza è gratificante.

## Tipologia
Esistono diverse tipologie di escape room, ognuna con le sue peculiarità e modalità di gioco. Ecco alcune delle principali categorie di escape room:

### Fisiche
Queste sono le escape room tradizionali, dove i partecipanti si trovano fisicamente in una stanza tematica e devono risolvere enigmi per "scappare" entro un certo limite di tempo. Le escape room fisiche sono spesso utilizzate per scopi di intrattenimento, team building e divertimento tra amici e familiari.

### Digitali
Le escape room digitali sono disponibili online o tramite app. Gli utenti possono partecipare da qualsiasi luogo utilizzando un dispositivo connesso a Internet. Queste escape room digitali possono variare in termini di sfide e temi, ma offrono un'esperienza di gioco simile a quella delle versioni fisiche.

> **Perché una Escape Room Digitale?**
> - Accessibile e facile da pensare, creare e giocare.
> - Brevi e coinvolgenti grazie a prima persona e contesto tailor made.
> - Enigmi possono spaziare da conoscenze disciplinari a competenze trasversali.
> - Predisposta alla VR e AR.

### Ibride
Le escape room ibride combinano elementi fisici e digitali. Ad esempio, potresti visitare una escape room fisica ma ricevere indizi o sfide tramite un'applicazione mobile o utilizzare elementi digitali all'interno della stanza.

### Libro
Questa è una variante delle escape room digitali, dove il gioco è presentato sotto forma di un libro o di un romanzo interattivo. I lettori devono risolvere enigmi e prendere decisioni per progredire nella storia e raggiungere la soluzione.

### In Realtà Virtuale (VR)
Alcune escape room sono state adattate per essere giocate in ambienti di realtà virtuale. Questo permette ai giocatori di immergersi completamente nella sfida, utilizzando visori VR e controller per interagire con l'ambiente virtuale.

## Escape Room Educative
Quando una escape room è progettata come una attività educativa o finalità didattiche, due elementi sono chiamati in gioco:

![](img_workshop/EER-flusso-apprendimento.excalidraw.png)


1 - Il processo di APPRENDIMENTO previsto, che è la ragione di esistenza di una escape room educativa. Ciò comporta:

- A. Risultati di apprendimento mirati in termini di contenuto curricolare ed extracurricolare, competenze disciplinari o inter/multidisciplinari e soft skills.
- B. Il processo di apprendimento auspicato, vale a dire, come l’acquisizione dei contenuti e delle competenze dovrebbe svolgersi. Il contenuto dovrebbe essere appreso come parte della storia di fondo? Le competenze vengono sviluppate grazie alla soluzione degli enigmi? Ecc.

2 - Il DEBRIEFING (o riflessione finale) è una delle fasi più importanti, ma spesso trascurata, che seguono il gioco, nella quale viene completato il ciclo dell’apprendimento

- A.  I giocatori vengono resi coscienti dell’apprendimento che si è verificato durante lo svolgimento del gioco.
- B. I giocatori vengono aiutati a fare collegamenti con le conoscenze pregresse e in generale con il processo di apprendimento nel quale si inserisce l’escape room.

#### In classe

- storia a bivi
- esercizi
- valutazioni
- flipped classroom
- tornei di istituto
- cacce al tesoro virtuali

## Tipi Enigmi

Il cuore delle Escape Room sono gli enigmi da risolvere.

Innanzitutto le tipologie didattiche:

- Indovinelli
- Contenuti scolastici
- Ricerche in rete
- Competenze
- Trova sul libro...
- Verifiche valutative!


Elenchiamo qui alcune tipologie classiche e alcune idee di come implementarli.
### Logici

Richiedono ai giocatori di risolvere puzzle basati sulla logica, come rompicapi matematici, sequenze di numeri o schemi da decodificare.

### Di ricerca (interna)

I giocatori devono trovare indizi o oggetti nascosti all'interno dell'ambiente di gioco, anche all’interno di ulteriori oggetti con degli scomparti, nelle tasche di vestiti o in bella vista. Talvolta, degli indizi nascosti hanno bisogno di un altro elemento prima che possano essere scoperti, come messaggi che necessitano di una torcia a raggi ultravioletti per essere letti.

### Di ricerca (esterna)
Qui la ricerca avviene nel web o nella stanza, o su materiale dato (fogli di carta, libri).
Il gioco invita a fare ricerca su un determinato argomento per trovare la risposta.

### Combinazione

Richiedono ai giocatori di combinare oggetti o elementi diversi all'interno del gioco per creare soluzioni o sbloccare nuove aree.

### Manipolazione dell'ambiente

I giocatori devono interagire con l'ambiente di gioco in modi specifici per superare ostacoli o risolvere problemi, come spostare oggetti, attivare interruttori o utilizzare leve.

### Codici e Decodifica

I giocatori devono decifrare messaggi criptati, codici segreti o lingue straniere.
Ad esempio utilizzando una varietà di codici come l’alfabeto Morse, il codice semaforo, la sostituzione di cifre, il sistema binario, parole in codice radio, elementi della tavola periodica. I formulari o cifrari sono spesso nascosti, in modo che i giocatori debbano prima identificare la presenza di un linguaggio segreto da decodificare. Per esempio, una luce lampeggiante può avere dei codici Morse nella propria sequenza. Se vengono utilizzati dei codici, non si può dare per scontato che i partecipanti li conoscano, pertanto è necessario renderli disponibili nella stanza (per esempio, in un libro o un poster).
### Conoscenza generale
enigmi che si basano su una conoscenza esterna, come identificare delle bandiere. Come per i codici, non si può sempre presupporre che i giocatori possiedano queste conoscenze, quindi è necessario renderle disponibili nella stanza.
### Abilità

Richiedono ai giocatori di dimostrare abilità specifiche, come risolvere un enigma musicale, superare una sequenza di piattaforme o completare un rompicapo cronometrato.

### Basati sulla narrazione

I giocatori devono seguire indizi e tracce nella storia per risolvere un mistero o rivelare informazioni importanti.

### Basati su cifre o matematica

Chiedi agli studenti di risolvere problemi matematici o di decifrare codici numerici. Ad esempio, potrebbero dover risolvere un problema di algebra o utilizzare le operazioni matematiche per trovare una combinazione.

### Di parole o lettere

Questi enigmi coinvolgono giochi di parole, anagrammi, criptogrammi o indovinelli che richiedono una buona comprensione del linguaggio. Gli studenti potrebbero dover svelare una parola chiave o un messaggio nascosto.

### Visivi o grafici

Immagini, grafici o diagrammi enigmatici che gli studenti devono interpretare o analizzare per trovare la soluzione. 
Per esempio nascondendo indizi visivi all'interno di un'immagine o richiedere agli studenti di tracciare una strada su una mappa, o “trovare le differenze” o “conta gli oggetti nell’immagine”.

### Sequenze e modelli
questi enigmi sono tipicamente utilizzati verso la fine del gioco, dal momento che uniscono diverse componenti. Essi implicano identificare una serie di elementi e utilizzare una chiave per metterli insieme nel corretto ordine. Per esempio, una serie di ritratti in una stanza può mostrare delle persone che guardano in direzioni diverse – dando le indicazioni per un sistema di chiusura – ma per trovare in che ordine mettere le varie direzioni bisogna rendersi conto che i vestiti dei personaggi corrispondano ai colori dell’arcobaleno, che fornisce la chiave per identificare l’ordine.
### Logica spaziale

Questi enigmi coinvolgono la comprensione degli spazi e delle relazioni spaziali. 
Esempi: organizzare oggetti in un certo ordine, risolvere un puzzle tridimensionale, navigare attraverso un labirinto, impiegare delle mappe per determinare la direzione, usare delle coordinate per identificare dei luoghi, oppure utilizzare delle sovrapposizioni per mostrare indicazioni spaziali inizialmente nascoste, cercare il giusto punto di vista per "vedere" la soluzione.

### Altri (per ispirazione)
La creatività e l'ingegno solo il limite di quello che si può fare in una gioco. Chissà quante nuove tipologie di sfide saranno inventate ora che leggerai questo documento.
Riportiamo qui altre idee sparse.
L'importante **assicurarsi che corrispondano al tema del gioco** e che non distraggano dalla sua dinamica.

- un diario con un lucchetto a combinazione
- un finto libro, con all'interno un indizio
- palloncini che scoppiati rivelano un indizio
- un poster con degli indizi grafici minimali
- un poster / quadro che deve essere spostato (al click o dopo aver preso una leva)
- Indizi audio (radio / cassetta / mp3) che danno o messaggi o effetti sonori indicativi
- Patterns: inserirli ovunque (colori cuscini, frequenza di lampeggio di una lampada)
- Specchi (da ruotare per riflettere raggio luce)
- testo in corsivo da leggere / decifrare
- orologio rotto con lancette messe in modo particolare
- luce ultravioletta (spegnere luci o accendere pila UV)
- Contare (oggetti in una stanza)
- sostituzione di un simbolo con una lettera / numero (decifrazione codice con tabella trovata altrove)
- assemblare componenti (di un oggetto o un puzzle)
- pensiero logico avanzato (mossa degli scacchi ad esempio, con codice A4)
- labirinto (fisico in 3D o in immagine)
- sciogliere un nodo (trovando il filo da tirare)
- ingranaggi dentati e senso di rotazione
- usare un oggetto in modo non convenzionale (pensieri laterale)
- trovare tutti gli oggetti con una virtù (simbolo, colore, peso, materia)
- Indovinelli classici

## Strumenti di Sviluppo

### Piattaforme

**Google Moduli**

**Google Slides**

**Genially**

**ThingLink**
interactive media: images, videos, virtual tours, 3D models and simulations.
[www.thinglink.com](https://www.thinglink.com/)

**CoSpaces**
Ambienti 3D immersivi, AR / VR, facili da programmare.
[edu.cospaces.io](https://edu.cospaces.io/)
### Per creare quiz
[LearningApps](https://learningapps.org)
bello, semplice, totalmente gratuito., ricchissimo di esempi già pronti per tutte le scuole
![](https://youtu.be/hNgFXHv6eIs)

[Educaplay](https://www.educaplay.com)
molte attività e quiz già tematici e per lingua e età. simile a LearningApps. Gratuito
![](https://youtu.be/U44iAuJkSt0)

[Genially](https://genial.ly/it/)
genera molti tipi di attività a quiz

### Per creare Enigmi

| [MazeGenerator](https://www.mazegenerator.net/)                       | labirinti          | facile generatore di labirinti di tutti i tipi                                                  |                                                                           |     |
| --------------------------------------------------------------------- | ------------------ | ----------------------------------------------------------------------------------------------- | ------------------------------------------------------------------------- | --- |
| [Codice Morse](https://morsecode.world/international/translator.html) | Codici             | scarica suono e immagini                                                                        |                                                                           |     |
| [SNOTES](https://snotes.com)                                          | Codici grafici     | per creare delle immagini con dentro delle frasi che si leggono solo a determinate inclinazioni |                                                                           |     |
| [Faketicketgenerator.com](http://www.faketicketgenerator.com/)        | immagini biglietti | Crea biglietti di concerti / eventi                                                             |                                                                           |     |
| [Ransomizor.com](http://www.ransomizer.com/)                          | immagini           | di testi stile riscatto                                                                         |                                                                           |     |
| [Fakereceipt.com](http://www.fakereceipt.us/)                         | immagini           | scontrini e ricevute di acquisto                                                                |                                                                           |     |
| [ifaketextmessage](https://ifaketextmessage.com)                      | immagini           | conversazioni con messaggi telefonici                                                           |                                                                           |     |
| [jigidi](https://www.jigidi.com)                                      | puzzle / jigsaw    | facilissimo e bellissimo creatore di puzzles, GRATIS                                            | [esempio](https://www.jigidi.com/solve/4t6kyawv/cucina-casalinga-giappo/) |     |
| [Codemoji](https://codemoji.miaotony.xyz/)                            | codici con emoji   | da Mozilla                                                                                      |                                                                           |     |
| [Anagrammi](https://www.dcode.fr/anagram-generator)                   | codici             | in tutte le lingue                                                                              |                                                                           |     |

[Altre risorse](https://docs.google.com/document/d/1f0BE82GCfi_02BpUX158W3gstsu7rMkIXkwxqIw77Kg/edit?usp=sharing) (documento in continua lavorazione)
### Grafica e immagini

**Blockade Labs** crea mondi 360 con AI
https://www.blockadelabs.com/

senza account: 5 scenari / con account free: 15 scenari / poi 12€/mese
esempio: https://edu.cospaces.io/NJQ-HNF usando questo prompt:
```
a classroom with computer, many desks and animals - style illlustration anima
```

Per trovare immagini immersive / 360 bisogna cercare foto di tipo "equirectangular" (oppure 360 ma queste sono solo cilindriche, non sferiche)
ad esempio: [https://www.flickr.com/search/?license=2%2C3%2C4%2C5%2C6%2C9&text=equirectangular](https://www.flickr.com/search/?license=2%2C3%2C4%2C5%2C6%2C9&text=equirectangular)

### Modelli 3D

- https://poly.pizza/
- [Sketchfab](https://sketchfab.com/)
- [Ready Player Me](https://readyplayer.me)
- [TurboSquid](https://www.turbosquid.com/3d-model/free/) 
- [Free3D](https://free3d.com/3d-models/)

### Video
**Genmo** Text-to-Video Creation con AI
https://www.genmo.ai/

### Musica ed Effetti Sonori

**Splash Pro** crea musica con AI
https://pro.splashmusic.com/

### Altri
[Thinglink](https://www.thinglink.com)
bello ma a pagamento

## Esempi EER
con mia valutazione da ⭐️, ⭐️⭐️ o ⭐️⭐️⭐️ e se con codice aperto: ⚙️

### CoSpaces

#### Progetti in FEM
**Algoritmi anarchici** (Francesco Crastore)
Matematica e informatica
https://edu.cospaces.io/PAX-UEH

**Codice Azteco - Fuga dal tempio perduto** (Alessandro Boselli)
https://edu.cospaces.io/CPA-GGA

**Grinch. GT** (Giulia Torri)
Matematica
https://edu.cospaces.io/DWD-KXS

**La scelta** (Nicoletta Belli)
Scopriamo il Liceo Calvi
https://edu.cospaces.io/QUD-PNZ

**La scuola del cuore** (Beatrice Masi)
Avventura alla scoperta del cuoro e sistema circolatorio
https://edu.cospaces.io/JYB-JSD

**Nello studio di un poeta** (Novella Parolari)
Una semplice Escape Room per scoprire Giacomo Leopardi.
https://edu.cospaces.io/YTS-YDV

**Orto Idroponico** (Linda Laghi)
https://edu.cospaces.io/RPB-UJK

**Unsolved Mistery** (Maria Nicodemo)
Lingua inglese
https://edu.cospaces.io/VAH-TJC

#### Altri progetti

**Escape Room Artic Base**
https://edu.cospaces.io/FKJ-VHB
([versione semplificata](https://edu.cospaces.io/FFZ-ZPZ))

**Escape Room Aritmetica**
https://edu.cospaces.io/LSN-CKA

**Escape Room Computer Science**
https://edu.cospaces.io/YYF-UCQ

**Labirinto Matematico**
https://edu.cospaces.io/GLM-BRN

**Escape Room (bella e completa)**
https://edu.cospaces.io/PLH-NQU
![video racconto](https://www.youtube.com/watch?v=6-wHNe_EEf0)

**Occhio di Horus** ⭐️⭐️⭐️
[https://edu.cospaces.io/SUV-TYS](https://edu.cospaces.io/SUV-TYS)
![video racconto](https://www.youtube.com/watch?v=DywnEHjAkNI)

**Sequenze Matematiche** ⭐️⭐️⭐️ ⚙️
https://edu.cospaces.io/ANA-XRD

**Escape The Deffenu** ⭐️⭐️⭐️ 🇮🇹 ⚙️
timer 15:00
https://edu.cospaces.io/BEY-UZJ

**Matematik Escapehouse** ⭐️⚙️
in olandese.. carina.. con pizza italiana
https://edu.cospaces.io/VVK-YRD

**Castle Escape Room** ⭐️⭐️⚙️
elementari. molto semplice ma un buon punto di paertenza
https://edu.cospaces.io/GNL-CEC

**Escape Room** ⭐️⭐️⚙️
molto completa e difficile
https://edu.cospaces.io/PDY-UAV

**Airplane Escape** ⭐️⚙️
carina.. molto diversa.. non si capisce un enigma
https://edu.cospaces.io/WTJ-CKM

### Google Moduli
- [The Minotaur's Labyrinth Escape Room](https://docs.google.com/forms/d/e/1FAIpQLSevkDdrrd0tTxoBHZwreEQQdBxhU9A-cVB81AA49S-TV_XqIw/viewform)  
- [Spy Apprentice Digital Escape Room](https://docs.google.com/forms/d/e/1FAIpQLSdelL0PKnOdBc0v3kO_O71ufpLq5pZogq7sER-GqPE71Ttbbw/viewform)

Ce ne sono molte [qui](https://www.techlearning.com/news/best-free-virtual-escape-rooms-for-schools)

### Varie
[Puliamo il mondo](https://playandlearnitalia.com/escape-room-ripuliamo-il-mondo/)
Educazione civica

Qui ce ne sono molte altre, sopratutto per la primaria: [playandlearnitalia.com](https://playandlearnitalia.com/category/escape-room-play/)

### Genially

- [Chiuso nel locale dei rifiuti (Genially)](https://view.genial.ly/5a54b7377224be0ecc270d21/interactive-content-escape-game-chiuso-nel-locale-rifiuti)

queste **non** sono buone Escape Rooms.. perché
- [La casa abbandonata (Halloween e matematica)](https://view.genial.ly/653d4870fe5621001180681d/interactive-content-halloween-escape-room)
- [Horror - geometria euclidea](https://view.genial.ly/653e20e18d875d0012e95a7b/interactive-content-escape-room-terrore-geometria)
- [Horror - storia](https://view.genial.ly/64ca5c869afbf700173b9e96/interactive-content-horror-escape-room)
- [Biblioteca del mistero - letteratura di inizio Novecento](https://view.genial.ly/6050755318efdb0d8dc863c8/interactive-content-la-biblioteca-del-mistero)
- [Matematica 1 superiore](https://view.genial.ly/651311dfc84f7f0011daebed/interactive-content-escape-room-operazioni-in-z)
- [tecnologia 2a media](https://view.genial.ly/651302adee1e7200118c4e98/interactive-content-metalli-escape-game)

### Commerciali

#### Tablet / Smartphone
The Room

RustyLake - Cube Escape: Harvey's Box (free)
[Android](https://play.google.com/store/apps/details?id=air.com.RustyLake.CubeEscapeHarveysBox) [iOS](https://apps.apple.com/it/app/cube-escape-harveys-box/id999924447)

Adventure Escape: Asylum (free)
[Android](https://play.google.com/store/apps/details?id=com.haikugamesco.escapeasylum) [iOS](https://apps.apple.com/it/app/adventure-escape-asylum/id1048412413?l=en-GB)
#### Computer

Escape Simulator ([sito](https://pinestudio.com/games/escape-simulator/))

Portal 2 ([Steam](https://store.steampowered.com/app/620/Portal_2/))

The House of Da Vinci ([sito](https://www.bluebraingames.com/the-house-of-da-vinci))

The Room ([sito](https://www.fireproofgames.com/games/the-room))

The Witness ([Steam](https://store.steampowered.com/app/210970/The_Witness/))

We Were Here ([Steam - free](https://store.steampowered.com/app/582500/We_Were_Here/))
#### Giochi da Tavolo

**Deckscape**
![](img-games/game-Deckscape.jpg)
[sito](https://www.dvgiochi.com/catalogo/?linea=13)

**Unlock**
![](img-games/game-unlock.jpg)
[sito](https://www.asmodee.it/product/unlock-game-adventures/)

**Exit**
![](img-games/game-exit.jpg)
[sito](https://store.thamesandkosmos.com/collections/exit-the-game)

## Passi di progettazione

Scaricare la scheda da compilare [qui](https://docs.google.com/document/d/1-KBmKYK8PEFIh2kRtyIVtmN-EIKS26s1pOsh1COjXyM/edit)

### 0 - Meta domande sull'esperienza
Rispondiamo a queste domande:
1. chi gioca, con che ruolo
2. tempo limite: perché
3. cosa devi fare?
4. cosa vuoi valorizzare?
### 1 - Obiettivi di apprendimento
Identifichiamo gli obiettivi didattici che volete raggiungere.
Ci sono due vie per "iniettare" contenuti didattici

A. Di rafforzo / ripasso di quanto già si conosce
In questo caso il gioco è una sorta di compito in classe, esercizio di ripasso. Si prevede che le nozioni di base siano già state acquisite o si abbiano gli strumenti per approfondire le risposte

B.  Di scoperta e ricerca
In questo caso il gioco è da stimolo per scoprire in autonomia, con sufficienti indizi sulle soluzioni o pretesti per cercare. Si sfrutta il potenziale motivante del gioco per incentivare lo studio.
#### Contenuti
In ogni caso, è bene sintetizzare subito i contenuti, che serviranno a declinare i vari enigmi / storia / ambientazione

Ad Esempio, se trattassimo il sistema solare, metteremmo come contenuto:
**Pianeti**
- Mercurio, Venere, Terra e Marte - pianeti interni rocciosi con brevi rivoluzioni
- Giove, Saturno, Urano e Nettuno - pianeti esterni gassosi grandi con lunghe rivoluzioni
- Mercurio è il più piccolo
- Giove è il pianeta più grande
**Terra**
- Impiega 24 ore a ruotare (1 giorno)
- Impiega 365,25 giorni a compiere un'orbita attorno al sole (1 anno)
- Inclinata sul suo asse
- Ha 4 stagioni a causa dell'inclinazione (lontano=inverno, verso=l'estate)
- Le emisferi settentrionale e meridionale hanno stagioni diverse.
**Sole**
- 1.000.000 di Terre potrebbero entrare all'interno del sole
- Il sole è una stella di dimensioni medie.
- Il sole è composto da elio e idrogeno.
- Il sole appare grande a causa della sua vicinanza alla Terra.
### 2 - Tema
Scegli un tema che sia pertinente agli obiettivi di apprendimento e che sia intrigante per gli studenti. Ad esempio, potresti creare una escape room basata sulla storia, sulla scienza, sulla matematica o su qualsiasi altro argomento.
### 3 - Storia
La storia è una parte fondamentale di un'escape room. Crea una narrazione coinvolgente che introduca il contesto della stanza e la sfida che gli studenti dovranno affrontare.

### 4 - Progetta le sfide

Le sfide/enigmi sono il cuore di un'escape room. Pensaci come a enigmi, puzzle o compiti che gli studenti dovranno risolvere per avanzare nella storia. Assicurati che le sfide siano in linea con gli obiettivi di apprendimento.
### 5 - Crea un flusso logico

Assicurati che la tua escape room abbia un flusso logico. Gli studenti dovrebbero essere in grado di risolvere le sfide in un ordine coerente che li porterà alla soluzione finale.

![](img_workshop/escape-game-flow-example.jpg)

### 6 - Implementazione

Poiché stai creando un'escape room digitale, dovrai utilizzare strumenti online o software per creare le sfide e le interazioni. Questi potrebbero includere quiz online, enigmi digitali, immagini interattive, video o persino elementi di realtà virtuale, a seconda delle risorse a tua disposizione.

Noi useremo CoSpace.
### 7 - Test e ottimizzazione

Prima di mettere a disposizione degli studenti la tua escape room, testala su un gruppo di persone per assicurarti che tutto funzioni correttamente e che le sfide siano appropriate per il livello di competenza degli studenti.

### 8 - Prepara materiali di supporto

Fornisci agli studenti materiali di supporto, come fogli di lavoro, risorse online o indizi, per aiutarli a risolvere le sfide.

### IMPORTANTE: il divertimento

Ricorda che il coinvolgimento e l'interattività sono chiave in un'escape room educativa, quindi cerca di rendere l'esperienza il più coinvolgente e divertente possibile per gli studenti.

> Il gioco **non** deve essere la mimetizzazione / colorazione di un compito in classe.

Non funziona iniziare il gioco e fare subito una domanda di valutazione se uno ha studiato o si ricorda qualcosa.

### Passi di gioco

#### Integra feedback
Raccogli feedback dagli studenti che partecipano all'escape room e utilizza queste informazioni per apportare miglioramenti, se necessario.
#### Organizza una sessione di debriefing
Alla fine dell'escape room, organizza una sessione di debriefing in cui discuti con gli studenti gli obiettivi di apprendimento, come hanno risolto le sfide e cosa hanno imparato.
#### Valuta l'apprendimento
Infine, valuta il livello di apprendimento degli studenti attraverso valutazioni o discussioni post-escape room per assicurarti che gli obiettivi di apprendimento siano stati raggiunti.

## Approfondimenti

### Papers
- Room2Educ8: A Framework for Creating Educational Escape Rooms Based on Design Thinking Principles: <https://www.mdpi.com/2227-7102/12/11/768>

### Siti 

**Steamer project**
progetto ERASMUS+ per sviluppare e promuovere Escape room adattate per l’istruzione scolastica su materie scientifiche. Tutto CC
- https://steamerproject.eu
- https://steamerproject.eu/it/guida-alla-creazione-parte-1-storytelling-in-escape-room-for-an-effective-pedagogy/

**Digital Breakouts**
- https://sites.google.com/norman.k12.ok.us/digitalbreakouts/digital-breakouts

**School Break**
http://www.school-break.eu/

### Video
[Video Escape room con Cospaces Edu](https://www.youtube.com/watch?v=k_z8moqmOy8)  
una chiacchierata e presentazione di alcuni progetti

## Licenza
Questo documento è stato elaborato da Stefano Cecere per FEM.Digital ed è rilasciato in licenza Creative Commons. Ha usato alcune parti di CC "Progettare escape room educative" www.school-break.eu
