---
title: Intuito, Matematica e Giochi - cosa studi?
date: 2020-01-15
updated: 2023-08-20
type: dialogo
categories: []
tags: []
description: 
permalink: 
rating: 
status: 2review
---
## Intuito, Matematica e Giochi - cosa studi?

- l'intuito
- eh?
- sai cosa è l'intuito?
- uhmm è il sapere le cose senza troppo pensarci?
- a intuito direi anch'io che è così ahahh penso sia come quando il cervello funziona da solo e dà una risposta molto più azzeccata di quanto faremmo se ci mettessimo di impegno
- e come lo studi?
- da questa domanda: in classe a scuola siete in 23.. senza calcolare, secondo te quale è la probabilità che almeno due di voi compino gli anni nello stesso giorno?
- uhmm 23 i giorni sono 365.. direi bassa.
- se ti dicessi che al 50% due di voi compiono gli anni lo stesso giorno?
- davvero?
- si. il calcolo matematico delle probabilità dice proprio così. e il tuo intuito ha fallito.. ma hai risposto come risponderebbero quasi tutti. se però uno fosse abituato a fare analisi di probabilità delle cose, il suo cervello si sarebbe allenato in qualche modo a "vedere probabilità".. un po' come in matrix quando Neo vede il codice sorgente della Realtà.. quindi l'intuito di un matematico, diciamo così, è molto più funzionante di quello di un non matematico
- ahhh e come hai calcolato 50%?
- facile: metti che tu compi gli anni in un giorno qualsiasi dei 365 giorni(facciamo finta che la distribuzione dei compleanni sia veramente casuale). prendi un amico: la probabilità che il tuo amico sia nato nello stesso giorno è?
- 1 su 365
- esatto.. e quindi che NON sia nato nello stesso giorno è?
- uhmm 364 su 365
- ottimo. ora arriva il terzo compagno di classe.. la probabilità che NON sia nato nè come te né come il tuo amico è?
- uhmm
- è 363 su 365.. perché devi escludere i vostri due compleanni
- ok
- ora si va avanti per tutti e 23 di voi.. l'ultimo avrà che probabilità di non compiere gli anni in NESSUNO dei vostri compleanni?
- 342 su 365
- 343 per la precisione. ora qui viene il bello: la probabilità complessiva che nessuno di voi abbia lo stesso compleanno si calcola moltiplicando tra loro le probabilità dei singoli eventi, quindi: 364/365 \* 363/365 \* 362/365 e così via fino a 343/265 .. il totale 0.493 ... quindi è 49.3%! da qui la probabilità che almeno due di voi abbiano lo stesso compleanno è 50.7%
- wow
- già.. io questa cosa la sapevo già perché da piccolo mi appassionava tutta la matematica applicata al mondo reale e i giochi matematici.. quindi il mio "intuito" matematico è già più allenato... e così pensavo ai vari intuiti e quanto essi possano dipendere da un allenamento o passione precedente
- ma uno a cui non piace la matematica?
- sicuramente non mi fiderò del suo intuito matematico ;) e poi mi chiederei: c'è un modo più divertente di studiare la matematica? se ad esempio prima di giocare i giochi vi facessi 5 minuti di spiegazione sulle meccaniche del gioco, sulle migliori tattiche per giocare meglio e quindi anche, quando possibile, come calcolare le probabilità?
- sarebbe bello. e poi se una cosa serve, uno la studia meglio
- concordo! dai ci proveremo... anche perché se tutti gli altri giocatori imparano a giocare meglio, ci si diverte tutti di più!
- vero
