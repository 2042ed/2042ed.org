---
title: Barba e Baffi
date: 2019-07-25
updated: 2024-03-19
type: dialogo
categories:
  - dialoghi
tags:
  - dialoghi
description: ""
permalink: 
rating: 
status: 2review
---
## Barba e Baffi

- papà chi è quel vecchio?
- boh uno a caso con la barba e che quindi sembra saggio
- i saggi hanno la barba?
- uhm... ho due teorie: non facendosi la barba tutti i giorni hanno più tempo per pensare...
- io quando mi lavo i denti penso
- mannaggia mi hai distrutto la prima teoria
- la seconda?
- i peli della barba sono tipo "antenne" come i baffi dei gatti... aumentano la sensibilità verso quello che succede fuori
- i baffi dei gatti sono antenne?
- certo! taglia loro i baffi, e oltre ad essere un aguzzino faresti soffrire tantissimo il gatto che non saprebbe più andare veloce al buio, mantenere l'equilibrio assoluto.. sai come si chiamano i baffi dei gatti?
- baffi?
- Vibrisse... perché "vibrano" .. o meglio, captano le vibrazioni dell'aria.. sono 24, 12 per parte, e sono particolarmente collegati al loro cervello per "mappare" l'ambiente
- sono peli speciali
- assai
- ma il pelo del gatto non sono baffi
- uhmm già.. ehi non distruggermi anche la seconda teoria eh... la nostra barba sono un'antenna estremamente sensibile!
- ok
- quindi facciamo finta che se uno ha la barba sembra più saggio... come avere gli occhiali ti fa sembrare studioso
- ahah. e che dice questo signore con la barba?
- probabilmente niente.. perché non so chi sia.. ma è un piccolo pretesto per far leggere la frase che si soffre per memoria o per immaginazione
- non capisco
- dando per scontato che tu sappia cosa vuol dire "soffrire", ovvero non stare bene mentalmente .. non è che ti fa male la pancia.. quello sarebbe dolore, dolore fisico.. la sofferenza è dolore mentale... dicevo uno soffre o per cose che si ricorda e che non gli stanno bene.. "ah mi hanno sgridato e non ho saputo reagire... ahh ho perso tutti i dati del computer... ahh se solo fossi stato più attento non avrei fatto quell'errore" etc etc.. prova a pensare di non avere memoria. zero ricordi del passato: soffriresti?
- no
- bene. convieni che spesso stiamo a rimuginare su cosa ci è successo nel passato.. o cosa hanno fatto altri nel passato.. e questo non ci fa stare bene?
- si.
- ora girati di 180 gradi.. direzione futuro! uno potrebbe pensare "aiuto sto male domani ho un esame e non sono pronto andrà malissimo... mi stanno finendo i soldi e se non mi pagano in tempo non potrò fare la spesa a fine mese... se quella persona non mi chiama, oppure se mi chiama, non so cosa fare... sono solo e starò sempre solo.." vedi sono dei pensieri abbastanza comuni di cose che uno si immagina per il futuro.. e ci sta un po' male..
- quindi non dovremmo pensare..
- ah beh per molti è la soluzione per non soffrire!
- e come si fa?
- beh l'abuso di "distrazioni" o di alcool o di droghe.. sono tutte vie semplici per smettere di pensare
- ma se uno non pensa al futuro cosa fa?
- niente. non fa proprio niente.
- e quindi?
- bisogna imparare a capire cosa sono le "aspettative". pensare bene al futuro, agire bene, ma non dire "lo faccio per quel motivo (aspettativa) ma se non lo ottengo (disillusione) faccio un casino!"
- è per questo che hai la barba?
- ahah no ce l'ho perché mi faceva fatica radermi tutti i giorni.. e poi se ti diventa lunga è davvero divertente il solletichino che ti fa
- torno a giocare
- senza aspettative!
- si si. se perdo ricomincio.
