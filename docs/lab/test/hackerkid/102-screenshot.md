---
title: screenshot info
date: 2020-05-18
updated: 2023-08-15
type: 
categories: 
tags:
  - HackerKid
description: 
permalink: 
code: 20102
status: published
---
# HackerKid 20102: screenshot info

Agente HackerKid 127 di livello 1, ecco la missione di oggi. Leggi tutto con attenzione. Questo messaggio si autodistruggerà alle ore 21:00. La risoluzione della missione ti darà 10 punti.

## MISSIONE

C’è stato un problema con alcuni cellulari e ci serve sapere esattamente che tipo di smartphone hai, la versione del suo Sistema Operativo e quanta Memoria libera è rimasta a disposizione. 

Troverai tutte queste info nelle Impostazioni dello smartphone.
Inviaci queste informazioni con una email direttamente dal cellulare. La cosa migliore sarebbe catturare lo schermo salvandone le immagini.
Il nostro indirizzo email lo dovresti già sapere, altrimenti trovalo con ogni mezzo. 
Se proprio non hai una email inviacele con Telegram. 

## DOMANDE BONUS
(se rispondi a queste domande riceverai punti bonus)
1. quale è l’unità di misura della Memoria?
2. cosa è il Sistema Operativo? quali conosci?

## AIUTI
1. “catturare” lo schermo del cellulare equivale a farne una foto (screenshot). ogni device ha la possibilità di farlo con una speciale combinazione di tasti che salva tutto quello che vedi sullo schermo in una foto nella libreria immagini
2. per inviare una immagine con l'email, devi "allegare" l'immagine alla email.
3. “info” è l’abbreviazione hacker di “informazioni”. 
4. il Sistema Operativo è spesso abbreviato con OS (Operating System). Ogni computer ce l'ha (i più diffusi son Windows, macOS e Linux, e anche gli smartphones, che di fatto sono computer quasi più potenti di quelli di casa, funzionano con Android o iOS