---
title: Game Masters
date: 2024-09-10
updated: 2024-10-20
description: una jam che ha prodotto 4 mini giochi
categories:
  - jamurr
tags:
  - KidsMakeGames
  - CoSpaces
---
# Game Masters

## Informazioni
Data: settembre 2024
Luogo: Modena - Summer Camp


Saprete che tutti gli anni in FEM teniamo vari summer camp per i ragazzi, su vari argomenti, tecnologie o metodologie.
Io mi occupo di quelli di area "giochi" e il camp organizzato si chiamava "Game Masters" con l'intenzione di **spiegare cosa c'è dietro un videogioco**, a livello di creatività, tecnologia, impegno produttivo, per capire un po' come si creano e la complessità multimediale e multidisciplinare che li sottende.

Nelle cinque mezze giornate abbiamo esplorato il ruolo del **"game designer",** ovvero di chi pensa e crea esperienze di gioco per gli altri, e cosa le rende divertenti o appassionanti, cosa rende un gioco non troppo facile ne troppo difficile, di come si mette alla prova il nostro giocatore a superare sfide sempre più difficili, e magari far pensare ad un tema o ad alcune situazioni non convenzionali.

(usare i giochi e sopratutto i videogiochi come strumenti per trattare un tema dato è uno dei nostri interessi, in FEM)


Quindi abbiamo visto come
- si costruiscono ambientazioni in 3D
- si creano personaggi e animazioni
- si programmano interazioni
- si progettano enigmi e difficoltà
- si compone una musica e creano effetti sonori (fondamentali nei videogiochi)
- si testano e aggiustano i giochi osservando gli altri giocare

**Tema e metodologia**



Avevo dato ai ragazzi il tema "guerra e pace / mondo senza guerre", a cui seguì una interessantissima conversazione di gruppo, con l'interesse che potessero toccare quel tema dentro i vari giochi.
Ogni gioco avrebbe avuto 4 porte che il giocatore avrebbe dovuto varcare per finire i relativi livelli. Così che ognuno potesse avere la responsabilità creativa di un proprio mondo, ma anche collaborare con gli altri per creare un unico gioco

**Strumenti**
Per lavorare abbiamo usato diversi strumenti, tra cui:
- sviluppo gioco: CoSpaces https://www.cospaces.io
- modelli 3D: https://www.tinkercad.com
- musica / audio: https://www.soundtrap.com

negli ultimi giorni abbiamo anche visto strumenti più evoluti (Roblox Edu e Struckd di Unity) per chi volesse andare avanti a casa a studiare e fare esperimenti creativi.

**Quiz**
Per scaldare la mente e trattare i vari tipi di sfide da poter inserire nei giochi, tutte le mattine iniziavamo con qualche "quiz".. vediamo chi trova la soluzione di questo:



**Commenti finali**
I ragazzi sono stati molto soddisfatti dal poter creare qualcosa di proprio, di non "creare il gioco di un altro", e si sono resi conto di quanto i videogiochi possano essere divertenti anche da creare e usati per imparare (e insegnare) cose nuove.


**Output**
Questi sono stati i 4 giochi creati e pubblicati:

**Team 1**
https://edu.cospaces.io/YRK-NYG

**Team 2**
https://edu.cospaces.io/ESC-MWK

**Team 3**
https://edu.cospaces.io/RBQ-DLN

**Team 4**
https://edu.cospaces.io/ZXK-LWU
