---
title: Orologio
date: 2019-06-14
updated: 2024-03-19
type: 
categories:
  - dialoghi
tags:
  - dialoghi
description: ""
permalink: 
rating: 
status: 
authors:
  - stefano
---

- papà che fai?
- sto aggiustando l’orologio
- guardandolo?
- ah no stavo osservando due cose ... guarda intorno ai 20 secondi rallenta un po’...
- vero
- magari non si riuscirà a saltare avanti e indietro nel tempo, però forse rallentarlo?
- e come?
- qui c’è un attrito. una pressione nel punto giusto e il motore celeste rallenterebbe un poco...
- bello rallentare il tempo
- sai la differenza tra velocità radiale e velocità tangenziale?
- no
- a che velocità va la lancetta dei secondi?
- un giro al minuto. ogni 60 secondi
- angolo giro: quanti gradi sono?
- 360
- quindi la velocità radiale, ovvero angolare, è di 360 / 60 = 6 gradi al secondo. corretto?
- si
- secondo te questa velocità cambia se la lancetta fosse più lunga o più corta?
- uhmmmm no!
- infatti. invece la velocità tangenziale è la velocità a cui andrebbe una macchinina posta all’estremità della lancetta. vedi: percorre una circonferenza ... secondo te qui la lunghezza della lancetta è determinante?
- si: più è lunga e più la velocità sarà grande!
- e qui arrivo al mio secondo pensiero: prova ad allungare la lancetta nello spazio .. pensala lunga quanto il sistema solare
- sarebbe velocissima!!!!
- un'ALABARDA SPAZIALE FALCIA PIANETI! calcolavo che a soli 3 milioni di chilometri di lunghezza supererebbe la velocità della luce! in pratica non arriviamo a Marte e abbiamo già infranto i limiti della fisica
- e come si fa?
- non lo so... intanto mi sto godendo quanto il pensiero e l’immaginazione possono davvero trascendere, ovvero superare, ogni limite prestabilito
- sono passati 10 minuti
- andiamo al centro estivo!
