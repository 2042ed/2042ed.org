---
title: Il Nudista della Mente
date: 2019-06-02
updated: 2024-03-19
rating: 
tags:
  - dialoghi
status: 2review
categories:
  - dialoghi
authors:
  - stefano
---

- papà.. ma io a che età ho iniziato a vergognarmi?
- uhm?
- a mettermi il costume e non stare più nudo come i bambini piccoli.
- sinceramente non so quando hai iniziato a pensare TU di volerti coprire. perché abbiamo iniziato prima io e la mamma a metterti il costume e coprirti il pisello diciamo tra i 3 e i 4 anni.. “confermo” ( cit. mamma).
- e perché?
- .... per convenzione sociale.
- ?
- fanno tutti così. e noi conveniamo e facciamo lo stesso. io penso che poi uno vede che tutti si coprono pisello e passerotta. poi anche le tettine le bambine, e poi uno si sente “nudo”, diverso, e quindi in soggezione, se non lo fa. da li inizi a vergognarti
- però ci sono i nudisti che non si vergognano!
- si, ma lo sai che a parte alcune spiagge speciali uno non può stare nudo in pubblico, se no gli danno una multa!
- davvero?!?!
- già. a me ha sempre incuriosito questa cosa del pudore per il corpo...
- pudore?
- ahh non chiedermi ora cosa significa di preciso... è tipo una vergogna per ciò che riguarda il pisello e tutta la questione sessuale.. perché sai che pisello e passerotta sono gli organi per la riproduzione sessuale
- si certo. abbiamo già fatto l’apparato riproduttivo. siamo ai pianeti ora.
- stavo pensando: ci sono i nudisti del corpo che non hanno alcun problema a stare nudi... ma perché non possono esserci i NUDISTI DELLA MENTE?
- cioè che hanno il cervello nudo?
- si, che non hanno problemi ad avere una mente trasparente. che dicono chiaramente cosa pensano, senza vergogna ne paura.
- tu dici molte cose che pensi.
- ahh ma non credere. mi sforzo si di essere open-source. ma ci sono ancora diverse questioni che tengo per me. e probabilmente lo saranno per sempre.
- il costume del cervello!
- ahah si. però forse se iniziassimo ad esprimerci di più e condividere i nostri pensieri da “nudisti del pensiero” non sarebbe più interessante?
- si
