---
title: Immuni
date: 2020-06-07
updated: 2024-03-19
type: dialogo
categories:
  - dialoghi
tags:
  - filosofia
  - dialoghi
description: ""
permalink: 
authors:
  - stefano
---

- quindi installiamo questa app sul telefonino e diventiamo immuni al virus?
- affatto
- ah. e allora cosa fa?
- aiuta ad avere fiducia
- fiducia in cosa?
- fiducia in se stessi e in parte anche negli altri
- ma se tutti la criticano
- si, ma quelle sono critiche sulla sua efficacia, sulla sua sicurezza, al Governo... critiche sacrosante che ci sono sempre
- e quindi?
- dimmi una cosa: la mattina ti alzi sempre volentieri per fare le cose che devi fare?
- se devo fare cose belle, sì. altrimenti insomma
- e cosa ti da forza, energia, per uscire e fare cose magari non piacevolissime?
- spesso un buon caffè
- concordo! io penso che serve sempre qualcosa.. una motivazione, o uno strumento, un'immagine incoraggiante
- "immagine incoraggiante"?
- se non ci fossero regole sociali e andare a prendere il pane fosse un'avventura alla Mad Max, ci andresti volentieri
- avessi un lanciafiamme
- non scherzare dai
- beh no
- io penso che tutte le regole condivise che ci siamo dati hanno creato una situazione sociale abbastanza piacevole. non siamo in guerra, le strade sono sicure, ci sono servizi abbastanza ovunque, il pericolo è l'eccezione nella nostra società
- vero. posso prendere un treno andare al mare e tornare in giornata
- ma ora abbiamo vissuto una situazione eccezionale.. tre mesi tutto il mondo chiuso in casa ad affrontare un pericolo invisibile ma immanente...
- immanché?
- vuol dire che è ovunque! dopo i primi mesi sgomenti e improvvisati, ora abbiamo imparato molte cose e possiamo riprendere tutte le attività come prima
- non tutte
- no non ancora tutte, ma quasi. però c'è un problema
- non si possono fare i concerti rock?
- no, io penso che siamo ancora divisi tra i "super prudenti" e i "non è successo niente"
- vero. c'è chi ha ancora paura ad uscire, e chi nega l'esistenza del virus
- non per essere cerchiobottista, ma converrai che è meglio una via di mezzo, e di sicuro meglio tenere un atteggiamento prudente ma ottimista, dando regole così semplici così da essere condivise dalla maggioranza
- sempre con questa maggioranza..
- ma siamo in tantissimi. forse non ci rendiamo conto di cosa siano 60 milioni di persone solo in Italia. 7 miliardi nel mondo
- e basta un pirla per fare disastri
- purtroppo sì, ha più potere uno stupido negativo che non centomila intelligenti positivi.
- ma non capisco ancora la questione dell'App.. non è stata fatta per controllarci tutti?
- si... come l'Anello. ah ah. guarda, io penso a questa app come un tentativo, uno strumento in più per dare un po' di ottimismo alla gente e fiducia nella società. è anche poco efficiente perché servirebbe che la usassero in tanti.. ma è come con la mascherina
- che tutti tengono sotto il mento
- ma non tutti. però intanto ce l'hanno tutti o quasi, ed è un bel segnale che in qualche modo siamo connessi col tema del virus e con il rispetto di se stessi e degli altri
- per me molti la mettono per non prendere la multa
- certo. molti vivono ancora con i meccanismi di guardie e ladri, proibizioni e concessioni, libertà individuale in lotta contro le restrizioni del benessere collettivo
- però l'App non è obbligatoria
- esatto. l'avessero resa obbligatoria (e lo sarebbe stato se la situazione non fosse migliorata sensibilmente nelle ultime settimane o se fossimo in paesi più autoritari) sarebbe sceso il finimondo
- quindi la installo se mi fa sentire meglio, non la installo se ho qualche dubbio
- e per qualcuno l'avere questa App vale tanto quanto mettersi la mascherina
