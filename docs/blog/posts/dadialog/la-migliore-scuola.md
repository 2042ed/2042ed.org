---
title: La Migliore Scuola
date: 2019-12-03
updated: 2024-03-19
subtitle: ""
description: ""
authors:
  - stefano
tags:
  - dialoghi
categories:
  - dialoghi
featured: false
draft: false
---

- Berlusconi?
- troppo ricco. secondo me uno così ricco non dovrebbe fare politica.
- Salvini?
- dà la colpa di tutto agli altri, agli africani ad esempio. troppo facile dare le colpe sempre agli altri
- la Meloni?
- quella dei militari e contro gli omosessuali?
- si
- ma perché poi è contro gli omosessuali?
- perché nella Bibbia c'era scritto qualcosa che hanno interpretato con: se sei omosessuale sei un peccatore sbagliato
- ma scusa: se la Bibbia l'hanno scritta dei contadini 3000 anni fa.. e loro hanno scritto che Dio ha creato la Terra... ma loro stessi vivono sulla Terra che ha creato il Dio che hanno inventato loro.. insomma io non ci credo.. mi sembra così fantasioso.
- senti ma lo sai che se io e la mamma ti avessimo portato in Chiesa tutte le domenica da quanto eri piccolo forse ora crederesti anche tu a quelle cose?
- io non credo proprio
- perché?
- mi è bastato andarci due volte durante il centro estivo per capire che non credo a tutto quello che dicono.
- parliamo di politica: in che forma politica stiamo vivendo?
- una Repubblica?
- si, e chi decide?
- il popolo
- quindi siamo in...
- ....
- monarchia?
- no, quella è il governo di UNO (mono archia)
- oligarchia?
- no, quello è il governo di pochi
- plutocrazia?
- cosa vuol dire "pluto"? il cane di Topolino?
- ahah ebbene si.. Disney chiamò Pluto per festeggiare la scoperta di...
- il pianeta Plutone?
- esatto, così chiamato in onore a...
- al Dio Plutone?
- esatto.. ed era il Dio dei?
- boh!
- è l'equivalente romano di Ade, il Dio degli Inferi... e sotto terra ci sono le cose che cercano i 7 nani...
- le pietre preziose?
- già .. gli ori.. "plutos" significa RICCHEZZA.. e quindi "plutocrazia"?
- il potere della ricchezza?
- si.. è dove governa il Denaro.. il Dio Denaro
- allora siamo in Plutocrazia?
- no.. beh.. ma noi siamo in Democrazia... il potere del...
- popolo
- esatto: Demos significa popolo
- e secondo te: a cosa serve la politica?
- a decidere cosa fare?
- concordo.. ad esempio: decidere se conviene avere scuole di medio livello gratuite per tutti.. oppure poche scuole di altissimo livello per pochi e molte di basso livello per gli altri... cosa preferiresti?
- scuole medie per tutti!
- oppure decidere se spendere i soldi per ammodernare tutte le scuole oppure comprare nuovi caccia bombardieri...
- io rammodernerei le scuole.. però un minimo di caccia bombardieri li terrei.. non si sa mai
- perché dici così?
- ad esempio quando in Civilization costruisco i miei imperi, io preferisco sempre costruire scuole, Meraviglie, teatri, strade.. un minimo di difesa, ma sopratutto lo sviluppo civile.. come in Duel (7 Wonders) meglio la vittoria civile o scientifica rispetto a quella militare
- già.. senti a me sembri abbastanza preparato che dici?
- si. ora guardiamo Star Wars nuovo?

.. che dire: stasera ho messo alla prova un po' l'autonomia intellettuale di mio figlio. e credo sia messo bene. certo non è facile essere buoni genitori ed educatori, di questi tempi, non nasciamo con il libretto delle istruzioni! però credo che la condivisione delle proprie idee e il dialogo aperto su ogni tema, sia la migliore scuola per tutti.
