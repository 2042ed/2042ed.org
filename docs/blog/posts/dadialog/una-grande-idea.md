---
title: Una grande idea
date: 2019-06-02
updated: 2024-03-19
type: dialogo
categories:
  - dialoghi
tags:
  - scienza
  - dialoghi
description: ""
permalink: 
rating: 
status: 2review
authors:
  - stefano
---

- papà guarda: un fungo in spiaggia!
- o mannaggia mai ne vidi! che rarità!
- dici che è velenoso?
- boh. spero di no
- se lo tocco posso avere le allucinazioni?
- potrebbe emettere spore... fotografiamolo e poi indaghiamo
- sai cosa ho scoperto mentre lo osservavo?
- no
- che la sabbia non è ferma
- ??
- tu credi che la sabbia sia immobile. invece se osservi un punto fisso tipo il fungo vedi continui cambiamenti nella sabbia intorno. cede li, un granello di là, un insettino cammina qua... ogni secondo qualcosa si muove e cambia
- interessante! sono gli infiniti piccoli cambiamenti che avvengono di continuo ma che non vediamo... un ottimo spunto per festeggiare oggi! perché sai che festa è oggi?
- eh ah si la festa della repubblica!
- esatto. sai quanti anni compie?
- eh è dai Romani che cè... 2500 anni?!
- noooo con Ottaviano Augusto (che hai appena studiato) la Repubblica di Roma terminó. e l’attuale è nata nel 1946. 73anni fa. quando con un atto veramente democratico si chiese al popolo italiano se voleva rimanere sotto il regime monarchico o passare a Repubblica.
- ahh si. dopo i fascisti.
- bravo. da cui festeggiammo la liberazione il 25 aprile.
- tante feste
- si. ma ci servono per ricordare! la Repubblica è una cosa preziosa. sai cosa significa?
- una cosa pubblica.
- esatto. di tutti. e se una cosa è tua tu che ci fai?
- ma se è di tutti non è solo mia
- giusto. è di tutti. e quindi ANCHE tua. e non so te ma se una cosa è mia ne avrò più cura. mi darà fastidio se altri me la rovinano o la bistrattano. no?
- si. ma cosa c’entra con la sabbia che si muove?
- io vedo nei tantissimi granellini che si muovono i moltissimi cittadini che fanno cose. che si adoperano per curare, tenere viva e in parte modificare, la nostra repubblica. ognuno con piccoli movimenti. apparentemente impercettibili. ma che sommati fanno tanto
- ma poi arriva qualcuno che calpesta e distrugge tutto
- c’è questo rischio. ma il popolo italiano è fatto di 60 milioni di granellini di sabbia. e la nostra Repubblica, così come il governo democratico che ci siamo dati, non è “materiale”. è una IDEA che condividiamo. non ci interessa tanto la forma della sabbia che il vento, il mare, un bambino può modificare. ci interessa che i granelli ricordino l’idea di cosa siamo. e continuino a fare le loro piccole azioni per tenerla viva.
- ok. e il fungo?
- bah il fungo è un mistero. forse è la nuova forma di vita che può nascere dove meno te lo aspetti! forse il razzo che ci porterà su Marte!
- oppure è velenoso!
- oppure è velenoso, forse abbiamo agito troppo poco e permesso ad un fungo atomico di crescere tra noi
- andiamo ora?
