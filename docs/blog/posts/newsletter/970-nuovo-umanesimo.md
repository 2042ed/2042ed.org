---
title: 972. Nuovo Umanesimo e la Regola d'Oro
date: 2023-11-19
updated: 2024-03-19
type: 
categories:
  - newsletter
tags:
  - newsletter
description: ""
permalink: /2042/nl/972
rating: 
publish:
---
> L'assenza di ideologia è un'ideologia

Questa settimana parliamo di idee motrici.

Sarei un ipocrita se negassi di avere un'ideologia, ovvero un sistema di idee ben strutturato, una direzione politica e una forte motivazione che mi muovono ormai da quasi trent'anni e che danno fondamento anche a questa newsletter e a tutto il mondo del gioco, dell'educazione e della tecnologia che mi impegno a ricercare ed sviluppare pubblicamente.

Potrei riassumere tutto in t**re idee base** ed è è bene dichiararle subito in modo chiaro e sintetico, *così non perdiamo tempo* (non mi prenderò male se qualcuno preferisse altre ideologie):

1. **un nuovo umanesimo universalista** (in che direzione andare)
2. **sviluppo personale armonico per la trasformazione sociale** (come cambiare)
3. **la regola d'oro** (come agire)

Non sono questioni inventate da me, anzi **hanno tradizioni millenarie**. Semplicemente penso sia bene portarle avanti con la nostra attualità e tecnologia.
## Nuovo Umanesimo

Ultimamente si sente sempre più parlare di Umanesimo / Nuovo Umanesimo, inteso come il riportare il cittadino, l'essere umano, la persona al centro delle attenzioni della politica, dell'economia, della società, come una delle più interessanti soluzioni alla crisi contemporanea. Ne parlano in molti sebbene non tutti facciano, o hanno altre accezioni e riferimenti.
Qui promuovo un Nuovo Umanesimo Universalista con i principi sintetizzati negli anni '60 dal filosofo argentino Mario Rodriguez Cobos.

- l’assunzione dell’essere umano come valore e come interesse centrale
- l’affermazione dell’eguaglianza di tutti gli esseri umani
- il riconoscimento della diversità personale e culturale
- la tendenza allo sviluppo della conoscenza al di sopra di quanto viene accettato o imposto come verità assoluta
- l’affermazione della libertà in materia di idee e di credenze
- il rifiuto della violenza

Solitamente molti si ritrovano in questi semplici principi. Poi tra il pensare, il dire e il fare ci sono evidentemente di mezzo delle stonature.
## Sviluppo personale armonico per la trasformazione sociale

Qui abbiamo due concetti importanti:

**Uno**: vogliamo trasformare la società, ma per farlo dobbiamo cambiare noi stessi.
Non avrebbe senso né efficacia illudersi di poter cambiare "gli altri" o il Sistema se prima non cambiamo noi. Ma il bello è che riesco a sviluppare me stesso solo nel momento in cui agisco nel mondo in una determinata direzione coerente. (di coerenza parleremo meglio in futuro.)
Quindi: azione nel mondo e sviluppo personale si retroalimentano.

**Due**: lo sviluppo personale deve essere armonico, ovvero toccare almeno le tre componenti principali del nostro essere: 
- l'intelletto / intelligenza / pensiero autonomo e critico
- l'emotività / capacità di gestire i sentimenti e gli stati emotivi
- il corpo / la motricità / benessere fisico



Sembrano cose ovvie, ma, per esperienza, posso affermare che nella pratica non lo sono. C'è da pensarci e lavoraci.

## Regola Aurea

La Regola aurea è una delle poche _regole **etiche** di azione personale e sociale_ che si ritrovano in moltissime culture del mondo:

- Rabbino Hillel: "Quello che non vorresti per te non farlo al tuo prossimo".
- Platone: "Mi sia concesso fare agli altri ciò che vorrei facessero a me".
- Confucio: "Non fare all'altro ciò che non ti piacerebbe fosse fatto a te".
- Massima giainista: "L'uomo deve sforzarsi di trattare tutte le creature come a lui piacerebbe essere trattato".
- Nel cristianesimo: "Tutte le cose che vorreste gli uomini facessero con voi, voi fatele con loro".
- Tra i sikh: "Tratta gli altri come vorresti che ti trattassero".
- L'esistenza della regola aurea fu riscontrata da Erodoto in diversi popoli dell'antichità.
- Studi recenti hanno identificato nel concetto africano di _ubuntu_ un'altra versione dello stesso principio. 

La definizione della Regola Aurea per il Nuovo Umanesimo è: **"Tratta gli altri come vorresti essere trattato"**.

> Nuovo Umanesimo non è uno slogan ma l'orizzonte.


## Il gioco come medium umano-centrico


## Bonus: il Dizionario del Nuovo Umanesimo
https://2042ed.org/wiki/biblioteca/dizionario-nuovo-umanesimo/

---
